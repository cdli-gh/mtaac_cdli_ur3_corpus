&P273890 = TMH 6, 18 
#atf: lang sux 
@tablet 
@obverse 
1. [enuru{+e2-nu-ru}] 
2. [ab2 ...] 
3. x x x 
4. siki-men sag-ga2 ma-ra-ni#-gar#? 
5. a-abzu edin-na mi-ni-ri2 
6. i3-ir-nun-ka szu mi-ni-du7 
7. szembi zi-da nir zi mi-ni-ak 
8. gir2-sakar ku3 nam-iszib-ba-ka umbin-sze-ba si ba-ni-ib2-sa2 
9. ab2 dingir-e2-e-ra ki-uri3-du3 gar-mu-na igi-zu si he2-ab-sa2 
10. enuru{+e2-nu-ru} 
11. u8-ge6 {d}en-ki-ka 
12. abzu na-ri-ga 
13. abzu men-edinx(TE)-zu za-gin3 
14. umbin {kusz}lu-ub2-SZIR@t {d}en-ki-ka 
15. ki-uri3-du3 giri3-zu he2-gal2-am3 
@reverse 
1. ki-uri3-du3-bi dingir-e2-e-ra he2-gal2 szud3-da he2-mu-na-du3 
2. a-abzu edin-na mi-ni-ri 
3. i3-ir-nun-ka szu mi-ni-du7 
4. szembi zi-da nir zi mi-ni-ak 
5. gir2 sakar ku3 nam-iszib-ba-ka umbin-sze-ba si ba-ni-ib2-sa2 
6. u8-ge6 dingir-e2-e-ra ki-uri3-du3 gar-mu-na igi-zu si he2-ab-sa2 enuru{+e2-nu-ru} 
7. ud5 en-ne2 mu-szi-gi4 
8. ud5 gi en-gal {d}en-ki-ke4 gada-men sag-ga2 ma-ra-ni-gar 
9. a-abzu edin-na mi-ni-ri 
10. ir-ir-nun-ka szu mi-ni-du7 
11. szembi zi-da [...] 
12. [gir2] sakar# ku3 nam#-[iszib-ba-ka umbin-sze-ba si ba-ni-ib2-sa2] 
13. [u8-ge6 dingir-e2-e-ra ki-uri3-du3 gar-mu-na] igi-[zu si he2-ab-sa2] 
14. [...] 
15. [...] 
 
