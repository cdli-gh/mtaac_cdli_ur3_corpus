&P131761 = TCL 05, 6047
#atf: lang sux
@tablet
@obverse
@column 1
1. a-sza3 a-bi2-a-ti
2. a-SIG7 1(disz)-a ki 3(disz)-am3 i3-in-gal2
3. inim lu2 kin-gi4-a lugal-ka-ta
4. ugula-gesz2-da u3 agar4-nigin2? a-sza3-ga-ke4 in-na-an-pa3-de3-esz
5. sze ki 3(disz)-a-ba ki 1(disz)-am3 ba-da-an-ba
6. ki 2(disz)-am3 a2 in-da-an-dar-esz2
7. gu2 ur-nigar{gar} nu-banda3-ka bi2-in-ga2-re-esz
8. inim ur-nigar{gar} nu-banda3-ta-am3
9. bi2-in-esz
10. szu-{d}nin-mug-ga ugula
11. u3 a-puzur4-a-a szar2-ra-ab-du
12. a-sza3 dam a-bi2-a-ti 1(bur3) GAN2-am3
@column 2
1. [lugal-me-lam2-e a2] bi2-in-dar
2. bi2-in-esz
3. bur-u2-SIG7-a
4. ur-{d}ma2-ha-szu-um-ma
5. e2 igi-in-gun3-sal
6. mu {gesz}kiri6 ba-hul-a-sze3
7. a-bu-um-dingir egir szagina-ke4 la-he-dam
8. szuku 5(disz)-am3 1(bur3) GAN2-ta-am3
9. inim ARAD2-{d}nanna nu-banda3-ta
10. puzur4-ni-szu [...]-e in-na-an-pa3
11. sze-bi ki-su7-ka gal2-la-bi
12. ur-{d}nin-mug-ga-ke4
13. ur-nigar{gar} nu-banda3-am3 mu-da-an-kar bi2-in-du11
14. ur-nigar{gar} nu-de6-am3
15. en3 la-ba-na-tar{ar}
16. kaskal-a mu-un-ti-il
17. sza-lim-nu-ri geme2 a-bi2-a-ti-kam
18. e2 szu-szum2-ma i3-zah3-am3
19. buru14-ka szar-ru-ba-ni in-dab5
@reverse
@column 1
1. a-da-lal3-e ba-an-da-an-kar
2. ur-{d}szara2 u3 lu2-giri17-zal ib2-gi-in
3. 1(disz) gu4-gesz gu4 a-ne-a-ti
4. szu-{d}nin-mug-ga ugula-gesz2-da-ke4
5. lugal-me-lam2-e ba-an-de6 bi2-in-du11
6. 2(disz) sa12-rig7-a-ni
7. 1(disz) sag dam-ni in-na-an-ba
8. 3(disz) sag szesz-a-ni in-na-an-ba
9. bi2-in-du11
10. ki dam a-bi2-a-ti-ka i3-du2-ru-ne2-sza-am3
11. dam a-bi2-a-ti u3 mes-du gi-ne2-dam
12. puzur4-gi-na-ti sag-ga2-ni 6(disz)-am3
13. szu-{d}nin-mug-ga geme2 a-bi2-a-ti-kam bi2-in-du11
14. geme2 a-bi2-a-ti [i3-me-a]
15. e2-szu-tum nam-erim2#-[e ba-szum2]
16. x x x [...]
17. [...]
@column 2
1. lu2-inim-ma-sze3
2. im-ta-e3-esz
3. 1(disz) ma2 1(gesz2) gur ur-{d}dumu-zi-da dam-gar3-sze3 ba-an-szi-sa10
4. ma2 erin2-na i3-me-a
5. szu-{d}nin-mug-ga nam-erim2-e ba-szum2
6. i3-li2-a u3 szu-su
7. lu2-inim-ma-sze3 im-ta-e3-esz
8. u4 lu2 kin-gi4-a lugal-ke4 e2 szu-ba-ab-szum2-a
9. esir2 ma2-a e2-a-ni in-si-ga-a inim ba-a-ga2-ar
10. esir2 erin2-na i3-me-a
11. szu-{d}nin-mug-ga ugula nam-erim2-bi ku5-dam
$ blank space
12. inim-inim-ma
13. e2 a-bi2-a-ti
14. ur-{d}nin-mug-ga-ke4 ba-an-de6
15. giri3 {d}szul-gi-si-lu-ul lu2 kin#-gi4-a [lugal]