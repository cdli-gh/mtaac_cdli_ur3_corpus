&P145886 = JCS 52, 053 92
#atf: lang sux
@tablet
@obverse
1. [n] 8(asz)# n sze gur# [x]
2. la2#-ia3# sze sze-da nu-sa2-a a-ab-ba
3. sze a-sza3 diri-sze3 uru4-a-bi ib2-ta-zi
4. 4(asz) gur sze GAN2 lu2-sa6-ga engar im kab2-du11-ga-ka mu-gal2
5. sze-bi GAN2 ba-la-ka ba-a-du8 bi2-du11 ba-la nu-u3-da-ge-en8
6. 7(disz) sze-esz-pi-gar GAN2 sza3 igi-sa6-sa6 engar
7. {gesz}mar-gid2-da lugal-a2-zi-da-ka i3-ib2-gal2-am3
8. e2-duru5 elam-e-ne-sze3 ib2-de6
9. {gesz}mar-bi gu4-bi ur-{d}nun-gal-ke4 in-dab5
10. ki-su7-ka szu lugal-gu4-e-ke4 ba-an-szum2
@reverse
1. sze-bi su7 e2-gal-ka la-ba-a-du8
2. lugal-gu4-e ensi2-ra nu-u3-na-an-du11
3. ensi2-ke4 en8-bi in-tar
4. lugal-gu4-e lugal-a2-zi-da szu-du8-a in-na-a-szum2 bi2-du11
5. nu-u3-da-gi-in
6. 1(gesz2) sze gur sze gurx(|SZE.KIN|)-gurx(|SZE.KIN|)-de3 ba-an-szum2
7. ur-{d}szara2 engar-e inim szu in-da-an-du8
8. im sze gurx(|SZE.KIN|)-a-bi ensi2-ke4 lugal-gu4-e tum3-da in-na-an-du11
9. nu-mu-da-de6
10. lu2 hun-ga2 e2-gal 1(u) 6(disz)-am3
11. a-sza3 lugal-gu4-e-ka al ib2-ba
12. ur-{d}nun-gal u3 ba-la-a ib2-gi-in
$ blank space
13. [x] e2 szu-du8-a lugal-gu4-e [x]
14. [iti] szu#-numun#
15. [mu ...]