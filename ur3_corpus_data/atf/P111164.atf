&P111164 = ITT 3, 05286
#atf: lang sux
@tablet
@obverse
@column 1
1. di til-la
2. 1(disz) igi-sa6-ga ARAD2 masz-gu-la-ra
3. i3-bi2-la masz-gu-la-ke4-ne
4. inim in-ni-{ga2}gar{ar}-esz
5. masz-gu-la-a
6. igi lu2-giri17-zal ensi2-ka-sze3
7. ARAD2 ku3-{d}ba-ba6 dumu-na in-na-ba-a
8. lugal-iri-da sukkal-mah# maszkim#-bi-sze3
9. igi ur-{d}lamma ensi2-ka-sze3
10. im-ta-e3-a
11. ur-{d}ba-ba6 dumu lu2-{d}lal3 maszkim
12. nam-erim2-am3
13. i3 u3 dumu-ni
14. ku3-{d}ba-ba6 dumu masz-gu-la-ra
15. ba-na-gi-in
16. i3-bi2-la masz-gu-la-ke4-ne tug2 ib2-[ur3]
17. ur-{d}[... maszkim]
@column 2
1. ur-{d}lamma dumu lu2#-{d}ba#-ba6-ka-ke4
2. ka-ta dumu lugal-igi-husz nu-kiri6-ke4
3. in-tuku-am3
4. mu ur-{d}lamma dam-e nu-u3-zu-bi
5. lu2-kur2 in-da-nu2-a
6. nam-erim2-bi im-ma-ra-gur-ra
7. mu ka-ta-e du11-ga-na ba-ni-gi-na-sze3
8. ka-ta ba-tak4
9. gu3-de2-a ab-ba-iri maszkim
10. dumu-munus e2-ur3-bi ARAD2 lu2-gu-la-ka-ra
11. i3-bi2-la lu2-gu-la-ke4-ne
12. inim in-ni-{ga2}gar{ar}-esz
13. lu2-gu-la ti-la-a
14. igi-ni in-{ga2}gar{ar}
15. mu lugal
16. dumu-munus e2-ur3#-bi er3-da-[ke4]
17. ama#-ar#-gi4#-[bi i3-gar]
18. [bi2-in-du11-ga]
@reverse
@column 1
1. kiszib3 lu2-gu#-[la-bi]
2. nin-du11-ga dumu# [e2-ur3]-bi er3-da-[ke4]
3. igi sukkal-mah-sze3 mu-kux(DU)#
4. dumu# e2-ur3-bi-ke4-ne
5. ki i3-bi2-la lu2-gu-la-ke4-ne-ta
6. tug2 ib2-ur3
7. ur-{d}lamma dumu lu2-mu maszkim
8. 2(disz) pisan im-sar-ra kiszib3 ib2-ra
9. 1(u) gin2 la2 2(u) 5(disz) sze ku3 nig2-tur-tur-ra
10. ki ur-mes dumu ta2-di3-ka-ta
11. ka5-a-mu dumu ur5-bi-sze3-ke4 ba-de6-a-asz ba-gi-in
12. kiszib3 ka5-a-mu
13. ki ur-mes-ka i3-gal2
14. la2-ia3 5(gesz2) 3(u) sze gur
15. ur-mes-e e2-kiszib3-ba-ka in-tuku-a-gin7-na-am3
16. sza3 pisan im-sar-ra ka5-a-mu ba-de6-a
17. kiszib3 lu2 nig2-dab5-ba-ke4-ne i3-gal2-la
18. ur-mes-e sza3-bi-ta nu-u3-ma-ra-e3-a
19. ur-mes gir2-an-na-ka# nam-erim2-am3
@column 2
1. [mu-bi]-sze3
2. [ka5-a]-mu# su-su-de3 ba-szum2
3. ur-{d}ba-ba6 dumu he2-sa6
4. lugal-igi-husz gu-za-la2
5. maszkim-bi-me
6. ka5-a-mu dumu ur5-bi-sze3-ke4
7. {d}ba-ba6-i3-zu dumu ur-mes-ka nam-dam-sze3
8. mu lugal-ka-ni in-pa3
9. egir-ba mu {d}ba-ba6-i3-zu in-tak4-sze3
10. 1(disz) ma-na ku3-babbar
11. {d}ba-ba6-i3-zu
12. in-na-la2-e
13. 1(u) gin2 la2 2(u) 5(disz) sze ku3 nig2-tur-tur
14. ka5-a-mu
15. ur-mes-ra su-su-de3 ba-szum2
16. ti-e2-mah-ta maszkim
17. di til-la
18. ARAD2-{d}nanna sukkal-mah ensi2
19. ur-{d}isztaran
20. lu2-dingir-ra dumu lugal-ba-ra-e3
21. ur-{d}nun dumu da-da
22. na-ni sza13-dub-ba
23. lu2 mar-za ki-ba gub-ba-me
24. mu us2-sa si-ma-num2{ki} ba-hul