&P273900 = TMH 6, 09 
#atf: lang sux 
@tablet 
@obverse 
1. enuru{+e2-nu-ru} 
2. an-na IM# mu-ru 
3. pesz10{pesz#} mu-zi 
4. sag#-ge6-ga nam-tar mu-ru 
5. gesz#-gi-na nam-lu2-ulu3-ka kasz# mu-gar kalam-ma sag-duru5 ulu3 i3-ru 
6. kur-kur-ra a bur2#? i3-ru {gi}uri3-e sag-ki-a-ni? am3#-mi-us2-us2 
7. nam-bi-sze3 dingir an-an-ke4 ni2 ba-ti an-na ba-e11 
8. dingir ki-ke4 ni2 ba-ti ki-tum2-a ba-su8-su8 
9. dingir# gal-gal-e ni2-bi-a szuku im-ma-ru 
10. ku6 i7-ke4 ni2 ba-ti tusz-bi-ta ba-gen 
11. muszen an-an-ke4 ni2 ba-ti kur ur2-ra ba-ra 
12. masz2-ansze nig2-zi-pa- edin-na nig2-ur2-limmu {d}szakkan zu2-bi# [im-ma-gar] 
13. {d}szakkan# ni2 ba-ti an-ur2-ra ba-ku4 
14. {d}nanna ni2 ba-ti an-pa ba-an-ku4 
@reverse 
1. {d}asal-lu2-hi a-ni den-ki-sze3 e2-a mu-szi-ku4 
2. gu3# mu-na-de2-e 
3. dumu-mu a a-na nu-zu a-na-ra-ab-dah# 
4. lu2# ge6-ga edin-sze3 dingir-x [sza3] i3#-hun 
5. x x-zu ki-sikil#-[a u3]-mu#-dadag# 
6. [x x?] amasz# tur3 nu-tak4#-x-ga u3-ma-dab5 
7. u8# [...] a-ba-ni-pad 
8. ud5# gig#? [... a-ba]-ni-pad 
$ blank space 
