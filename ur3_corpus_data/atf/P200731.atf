&P200731 = NG 2, 138
#atf: lang sux
@tablet
@obverse
1. [...]
2. [x] x ma x [...]
3. zu-la-lum-ma
4. na-ba udu-na NE in-na-gar
5. na-ba ba-usz2
6. inim-ma-ni-zi dumu na-ba
7. kaskal-ta im-ma-de6
8. ensi2-ra udu ab-ba-ga2 3(gesz2)-am3 u3 gab2-us2-bi
9. ki zu-la-lum-ma-ka i3-du2-[ru]-un bi2-in-du11
10. ensi2-ke4 maszkim in-na-szum2
11. zu-la-lum-ra en3 ba-na-tar{ar}
12. udu 3(u)-a nu-ub-diri bi2-in-du11
13. udu-bi gab2-us2-bi ba-an-la-ah bi2-in-du11
14. udu gab2-us2-e ba-an-la-ha
15. zu-la-lum-e 1(u) 5(disz) udu udu tu-ra-am-i3-li2-ka im-ma-an-dab5
@reverse
1. [igi di-ku5-ne]-sze3
2. x udu na-ba ur-iti-da gab2-us2-e
3. tu-ra-am-i3-li2 szum2-ma-asz ba-gi-in
4. 1(disz) a2-bi2-li2-a
5. 1(disz) er3-ra-ba-ni
6. lu2-inim-ma-sze3 im-ta-e3-[esz]
7. tu-ra-am-i3-li2 lu-mu-um zu-la-lum-ra in-na-szum2 bi2-in-du11
8. zu-la-lum udu szum2-ma-asz [ba]-gi-in
9. udu na-ba-ka ba-an-[dab5-ba]
10. 1(disz) a2-bi2-li2-a u3 [er3]-ra-ba-[ni]
11. nam-erim2-bi e2 [{d}szara2-ka] ib2-[ku5]
12. ensi2-ke4 tu-ra-[am-i3-li2] maszkim a-ra2 3(disz)-am3
13. [...]-da ba-da-x [...]
14. [...]
15. [...]
@left
@column 1
1. [1(disz)] ar-szi-[ah ugula]-gesz2-da
@column 2
1. 1(disz) ur-{d}ig-alim szitim-gal
2. 1(disz) lu2-eb-gal ugula-gesz2-da
@column 3
1. [lu2] ki-ba gub-ba-me
2. iti# ezem-{d}szul-gi
@column 4
1. mu {d}szu-[{d}suen] lugal-e na#-[mah] mu-[du3]