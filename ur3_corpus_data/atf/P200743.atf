&P200743 = Fs Owen 201-203, 01
#atf: lang sux
@tablet
@obverse
1. geme2-{d}suen-ke4
2. dam ur-lugal szandana-ka
3. 2(disz) ma-na ku3-babbar in-da-tuku in-na-du11
4. silim-mu ki-ag2-e in-til# bi2-du11
5. lu2-{d}suen maszkim di til-la-mu bi2-du11
6. lu2-{d}suen-ra en8 ba-na-tar{ar}
7. lu5-am3 bi2-du11
8. egir-ra dam ur-lugal-ke4
9. 1(u) gin2 ku3 in-da-an-tuku-asz
10. in-ge-en8
@reverse
1. a-lu5-lu5 dumu ur-lugal-ke4
2. 5(disz) gin2 ku3 in-da-an-tuku-asz
3. in-ge-en8 [(x)]
4. dumu ur-lugal-ka 5(disz)-bi#
5. nam-erim2-ma ba-ni-dab5
6. in-dur2-ru-usz
7. igi a-kal-la nu-banda3-sze3
8. igi lu2-dingir-ra dumu lugal-ba-ta-e3-sze3
9. igi i3-da-mu-sze3
10. igi inim-ma-dingir dam-gar3-sze3
11. igi ba-saga dumu gala-mah-sze3