&P110828 = ITT 2, 00958
#atf: lang sux
@tablet
@obverse
1. di til-la
2. nig2-u2-rum dumu ur-{d}<nu>-musz-da-ka-ke4
3. igi-ni in-{ga2}gar-ra
4. mu lugal
5. geme2-{d}ig-alim dumu lugal-ki-gal-la
6. ur-{d}ig-alim ibila-mu
7. ha-an-tuku bi2-in-du11-ga
8. lugal-igi-husz dumu ur-{d}ba-ba6 nu-banda3
9. lu2-{d}szara2 dumu nig2-u2-rum nar
10. lu2-inim-ma-bi-me
11. u3 nig2-u2-rum-e du11-ga-na ba-ni-gi-in
12. mu nig2-u2-rum-ma
13. ibila-ni inim-lugal in-[tuku-a]-sze3
14. 1(disz) ma-na ku3-babbar
15. geme2-{d}ig-alim-ra
16. nig2-u2-rum-e
17. in-na-la2-e
18. ur-{d}isztaran dumu nig2-mu maszkim
19. lu2-{d}szara2
20. lu2-eb-gal
21. lu2-dingir-ra
22. ur-{d}isztaran
23. di-ku5-bi-me
24. mu ma2-dara3-abzu ba-ab-du8