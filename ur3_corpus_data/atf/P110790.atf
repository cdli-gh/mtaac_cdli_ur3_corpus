&P110790 = ITT 2, 00920
#atf: lang sux
@tablet
@obverse
1. [di] til-la
2. [x] sar e2 ha-la-{d}ba-ba6 dam ur-{d}ba-ba6-ke4
3. ur-i7-da ab-ba lu2-{d}nanna-ka-ke4
4. inim bi2-in-gar-ra
5. ur-{d}lamma ensi2-ke4
6. e2 ha-la-{d}ba-ba6-ka in-na-szum2-ma-a
7. ur-i7-da di-ta ba-tak4-a
8. iri-in-da-zal maszkim-e
9. nam-erim2-bi in-ku5
10. u3 ha-la-{d}ba-ba6-kam
11. e2-bi in-sa10-a
12. ab-ba-kal-la dumu ur-e2-ninnu u3 ha-la-{d}ba-ba6 lu2 e2 sa10-a-ke4
13. nam-erim2-bi ib2-ku5
@reverse
1. e2 ha-la-{d}ba-ba6-ra
2. ba-na-gi-in
3. e2-a-qa2-ta2-ta2 lu2 kin-gi4-a lugal
4. u3 ur-{d}lamma dumu kal-la maszkim-bi-me
5. lu2-{d}szara2
6. lu2-{d}nin-gir2-su
7. lu2-dingir-ra
8. di-ku5-bi-me
9. lu2-gir2-su{ki}
10. ur-{d}nansze
11. im-ti-dam
12. lu2-mar#-[za ki-ba gub-ba-me sza3] nigin6{ki#}
13. [mu] {d}szu#-[{d}]suen# [lugal-e ma-da za-ab]-sza!-[li mu-hul]