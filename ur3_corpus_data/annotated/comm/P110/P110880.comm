<commodities>
#P110880 = ITT 2, 01010 + 5, 06848
#atf: lang sux
bala e2 {d}nin-gir2-su-ka-ka iti <count><interpretation modern_unit="" modern_value="2" system="cardinal" unit="" value="2"/>2(disz)-am3</count> 
ab-ba-gu-la lugal-me3-ka <com dist="1">i3-me-a</com> 
ur-dun dumu a2-zi-da 
na-silim dumu iszib-ba 
ni-mu dumu e2-e-na-ba-du11 
lu2-{d}ba-ba6 dumu ha-li2-li2 
ur-{d}ig-alim dumu lugal-uszumgal 
igi ur-{d}lamma ensi2-ka-sze3 
igi ur-mes dumu lu2-nigin6{ki} nar gal-ka-sze3 
im-ta-e3-esz2 
inim-ma-ne-ne-ta 
lugal-me3-ra bala ba-an-na-szum2 
igi al-la ensi2 
igi lu2-nigin6{ki} nar gal-ka 
bala-bi-da lu2-es3-sa2 dumu iszib-ba-ke4 
di ib2-da-an-du11 
ur-dun dumu a2-zi-da 
na-silim dumu iszib-ba 
ni-mu dumu e2-e-na-ba-du11 
lu2-{d}ba-ba6 dumu ha-li2-li2 
ur-{d}ig-alim 
dumu lugal-uszumgal 
inim ur-{d}lamma-ra in-na-an-esz-a 
szu bala bi2-in-ak-esz2 
ki di-ku5 lugal-ke4-ne-ka 
lugal-me3-ka-am3 
bala ba-an-na-szum2 
ur-mes dumu lu2-nigin6{ki} nar-gal-ra 
in-na-an-du11-ge-esz 
mu inim di-ku5 lugal-ka 
ur-{d}lamma-ke4 i3-kur2-ra-sze3 
bala-bi lugal-me3-ta ba-an-da-an-kar 
lu2-es3-sa2-ra in-na-an-szum2 
mu-bi-sze3 
lugal-me3 igi-ni in-gar 
lu2-inim-ma-mu-ne 
di-ku5 lugal-ke4 
lu2-es3-sa2-ra bala in-na-an-szum2 
ur-{d}lamma ensi2-ra 
in-na-an-esz-a 
ur-{d}lamma-ke4 inim di-ku5-da i3-kur2 
lugal-me3 bala in-na-szum2 
bi2-in-du11 
nam-erim2-sze3 bi2-in-szum2 
igi ur-mes dumu lu2-nigin6{ki} nar gal-ka-ka 
nam-erim2-sze3 ba-an-szum2 
ur-dun dumu a2-zi-da 
na-silim dumu iszib-ba 
ni-mu dumu e2-e-na-ba-du11 
lu2-{d}ba-ba6 dumu ha-li2-li2 
ur-{d}ig-alim 
dumu lugal-uszumgal 
nam-erim2-ta im-ma-ra-a-gur-sza-asz 
igi ur-mes dumu lu2-nigin6{ki} nar gal-ka-sze3 
ba-gi-ne2-esz 
bala-bi szu lugal-me3-ka bi2-in-gi4 
... nu-banda3 gu-za-la2 
...-x dumu AB-... 
...-sze3 ... x ... 
</commodities>
